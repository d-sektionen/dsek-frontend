# Bostad

Att börja plugga innebär för de flesta att inleda en helt ny fas i livet, som bland annat medför att hitta en ny bostad – kanske det första egna boendet. Som student kan du välja om du vill bo i en studentbostad eller i en vanlig lägenhet. Studentbostäderna är anpassade för att möta studenternas behov. De är till exempel hyresfria under sommaren och ligger nära universitetsområdet. I hyran ingår värme, vatten, el och basutbudet av kabel-TV och internet. Studentbostäderna finns både möblerade och omöblerade. I de möblerade bostäderna ingår oftast skrivbord, hurts, bokhylla, stol, fåtölj, taklampa, duschdraperi och säng.

Det är en bra ide att ställa sig i bostadskön redan nu. Ju fler köpoäng du har desto större chans har du att få just din drömbostad!

## Studentlägenhet

En studentlägenhet är precis som vilken annan lägenhet som helst. De finns i alla storlekar även om det mest förekommande är enrumslägenheter. Alla studentlägenheter har egen kokmöjlighet, kyl och frys. Skillnaderna från en vanlig hyreslägenhet är att el,värme, internet och vatten ingår i hyra. Detta tillsammans med att hyran endast betalas under terminerna gör att du slipper fundera på hyran om du arbetar på annan ort över sommaren.

Ett vanligt alternativ till detta är att två eller flera studenter går ihop och hyr en större lägenhet tillsammans. Ett smart sätt att samla sina vänner och samtidigt minska boendekostnaderna.

## Studentkorridor

Att bo i studentkorridor är ett utmärkt sätt att lära känna nya människor och få gemenskap. Var och en har sitt eget rum med egen toalett och dusch. Kök, matplats och andra gemensamhetsutrymmen delar man med de övriga i korridoren. Hyran för ett rum i studentkorridor är oftast förmånlig och precis som för studentlägenheter så gäller de två hyresfria månaderna under juni-juli för de flesta korridorsrum i Linköping.

## Bostads- och hyresrätt

Ett alternativ till ovanstående bostadstyper är att antingen hyra eller köpa en lägenhet som inte förmedlas av någon av studentboendena. Dessa lägenheter är nästan alltid omöblerade. Generellt sett är hyran ungefär densamma som den för en studentlägenhet, i vissa fall något högre. Bostads- och hyresrätter finns i alla Linköpings områden.

## Hitta bostad i Linköping

Här nedan listas några av hyresvärdarna i Linköping och var man kan vända sig för att få hjälp.

- [Studentbostäder](https://www.studentbostader.se/sv) – Studentbostäder är ett dotterbolag till Stångåstaden som enbart arbetar med studentbostäder.
- [Stångåstaden](https://www.stangastaden.se) – Stångåstaden är Linköpings kommuns egna fastighetsbolag.
- [Byggvesta](http://www.byggvesta.se) – ByggVesta äger ett studentområde, Colonia, bokstavligen ett stenkast från campus.
- [Heimstaden](https://heimstaden.com/student-linkoping/) – Heimstaden har ca. 500 studentbostäder i Ryd som tidigare ägts av Studentbostäder.
- [HSB](http://www.hsb.se/ostergotland/bostadsrattsforening/linkoping) – Hyresgästernas Sparkasse och Byggnadsförening finns även i staden.
- [Victoria Park](http://www.victoriapark.se) – Handhar många lägenheter i Ryd som inte är studentbostäder.
- [KOMBO](http://bostad.karservice.se/ "KOMBO") – En kostnadsfri hyresgästförening för studenter vid Linköpings universitet.
- [Hyra Bostad](https://www.hyrabostad.se/linkoping) – Alla hyresvärdar med lediga lägenheter i Linköping.
- [Housing Anywhere](https://housinganywhere.com) – Hjälper nya studenter hitta boende.
- [Mer information från universitetet](https://liu.se/artikel/far-jag-bostad "Hjälp med bostad LiU").

Utöver denna lista samlar Linköpings kommun [här](https://www.linkoping.se/bygga-bo-och-miljo/bostader-och-offentliga-lokaler/hitta-bostad/studentboende/) en lista på hyresvärdar som hyr ut studentbostäder, samt en komplett lista av hyresvärdar i Linköping [här](https://www.linkoping.se/bygga-bo-och-miljo/bostader-och-offentliga-lokaler/hitta-bostad/hyresvardar-i-linkoping/).
