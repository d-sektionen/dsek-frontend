# Studentliv

Linköping har ett av Sveriges mest framstående studentliv. Föreningar och festligheter har hela tiden varit en central roll vid sidan av studierna vid LiU.

Aldrig har väl devisen _något för alla_ stämt så bra som den verklighet du ställs inför under din studietid vid LiU. Vare sig du gillar datorer, media eller sport så finns en förening för just dig. Så vill du aktivera dig i någon förening så är möjligheterna nästan oändliga och saknas just din förening så är det bara att göra slag i saken och starta en ny förening. Många av dessa föreningar finns med i följande [lista](http://www.student.liu.se/vid-sidan-av-studierna/studentorganisationer/foreningar?l=sv "Studentföreningar") på LiU:s webbplats.

Vid sidan av dessa föreningar så stoltserar LiU med följande Kårhus och uteställen:

- [Herrgårn \[hg\]](http://www.hg.se/)
- [Flamman](http://flamman.org/)
- [Kårhuset Kollektivet](http://karhusetkollektivet.se/)
- [Villevalla Pub](http://www.villevallapub.se/)
- [Kårallen](http://karallen.se)
- [Kårhus Örat](http://orat.nu/)
- [Kårhus Trappan](http://trappan.nu/)

Kårhusen är den mötesplats där studenterna under dagarna kan stanna och fika för att senare på kvällar/helger kunna mötas för att festa och ha roligt.

## Sektioner

Sektionerna är till för att förgylla din tillvaro som student. Till varje utbildning hör en sektion med frivilligt medlemskap. Sektionerna bevakar ubildningens kvalitet men har också hand om andra aktiviteter som företagskvällar och nolle-p för nya studenter. Varje sektion har dessutom ett festeri som arrangerar sektionens fester, sittningar och andra aktiviteter. Generellt så är det gratis att vara med i sektionen för alla utbildningar på Tekniska fakulteten och så även för D-sektionen. För en lista på olika [sektioner på LiU](http://www.student.liu.se/vid-sidan-av-studierna/studentorganisationer/sektioner?l=sv).

### Datateknologsektionen

Tack vare sektionens långa [historia](/historia/ "Historia") har vi en god status på universitetet och ett gott samarbete med näringslivet. Sektionen arbetar för att erbjuda sektionens medlemmar ett gott utbud av aktiviteter och ett nära samarbete med andra sektioner och därigenom skall ha en så bra studietid som möjligt. Sektionen arbetar på många olika plan för att förgylla studietiden. De som driver sektionens arbete är [styrelsen](/styrelsenkansli/ "Styrelsen") med mycket hälp från [kansliet](/kansli/ "Kansliet") och 15 olika utskott som representerar sektionen inom olika områden. För att visa lite mer hur det är att vara sektionsaktiv har vi tagit fram en liten [broschyr](https://d-sektionen.se/wp-content/uploads/2021/05/d-sektionen-broschyr-compressed.pdf) där vi beskriver just detta!

## Nolle-P

Innan du tar klivet in studielivet på riktigt ska du tillsammans med alla andra nykomlingar få uppleva en av de roligaste perioderna i ditt liv, Nolle-P. I drygt tre veckor kommer du att få vara med i roliga aktiviteter och festligheter, lära känna dina klasskamrater samt många andra studenter från hela universitetet. Du kommer även få utforska campus så att du inte går vilse på väg till alla roliga aktiviteter. Nolle-P är till för dig och du kommer att känna dig värmt välkommen till Linköpings universitet!

Den här perioden planeras länge och noggrant av STABEN, en mytomspunnen grupp av individer som dyker upp en gång om året för att göra allt för du ska få den bästa tiden i ditt liv. Till sin hjälp har STABEN sina trogna faddrar. Faddrarna är studenter från högre årskurser som hjälper till under Nolle-P och de kommer at följa med dig under hela perioden, så passa på att fråga dem om deras erfarenheter och kunskap. Du kommer tillsammans med dina klasskamrater och faddrar bland annat gå på klassmiddagar, lekar, aktiviteter, stadsvandring, åka på hajk, vara med på en trerätters sittning och en hel rad med fester och det bästa av allt är att detta bara är en bråkdel av vad du kommer få uppleva under Nolle-P.

Många äldre studenter beskriver sitt Nolle-P som ett av de finaste minnena på LiTH.

Och kom ihåg, [STABEN](https://staben.info) ser dig.
